hayza' 'aehae' ka tatini'
 rima' ila ray pamowa'-an ka bo-boway
 'isaa o: min-boway ila ka niya pamowa'-an
 'isaa ka tatini' ma' rima' ila ma ki-boway
 rokrok ka boway
 'isaa o: rokrok ka boway 'oka' 'ara ka kala'
 niya noka 'obos noka kaybae:en tino kala' 'ano o: isaza
 'ara-en o: ta'as ila ray (r)ay ra:i' 'isaa ka kala' 'akan hayza (r)ay ra:i'
 'isa o: niya ka ka-rokrok-an ka 'isa ka bo-boway kaehoey kin 'i-babaw
 'isahiza ka tatini' rima' ta'itol ila ha:o babaw o: rokrok ka boway
 o: isaza 'aehae' mae'iyaeh nila 'ima hoehoeh ka 'aehae' ka iri'
 y~a niya 'inaz'azem koa: o: hini ka hoehoeh ka iri' 'am m-wa:i' ma ta-tilhaehael ka hini ka tatini' mo rokrok ka ka boway
 'isaa o: 'isaa ka hoehoeh ka iri' lososo:oi: ila-ha:o kabih
 hini o: ina rorol 'aehae' ka ka korkoring 'am 'ima papama' ka ka-papama'-an ka ka-papama'-an noka korkoring
 'isaa o: ka tatini' 'okay sahoeroe' ka 'isaza ka korkoring
 tatini' ha:o ray kaehoey babaw 'okay sa-sahoero-i
 'isaza ka rokrok ni baki' ka boway
 ray ra:i' 'askan roa' ila ka kala'
 'inak'ino' 'isaa korkoring
 m-arma' 'aehae' kala' niya 'ara-en papama' ka ka-papama'-an
 'isaa ka tatini' kara:i' ila ay 'inaray kaehoey babaw
 kita' ka nisia rokrok ka kala'
 komoa: hayno' ila hini ma'an rokrok ka 'aehae' kala' ka boway hini
 o: 'isaza korkoring o: kilwa'is ila ma' rima' 'ae'ae:aew ila rima'
 sia nak'ino
 komoa: yo 'aehae' naehaen ka korkoring m-wa:i' ray ra:an
 roa' ila sasbong ila ka ka-papama'-an ila ka
 ila m-alben ila ray ra:i'
 hiza ka boway ray kala' si-sae:aeh ila ray ra:i'
 hiza 'ima haebae:aen ka korkoring kita' koa: anh 'ampowa ila hini korkoring m-alben ray ra:i'
 a kita'-en hini' ka boway ray ra:i' si-sae:aeh ila
 kita'-en ka korkoring noka saboeh rokrok hini ka boway o:
 'askan-en o: ray kala'
 nak'isaza ka korkoring rokrok ka boway
 sia nak'ino 'isaa
 ka korkoring kin 'ae'aewhay o:
 ma: m-arma' hiza ka boway ma: 'ara-en ila si'ael-en ila roa'
 oh 'isaza o: komoa: hiza tatini tatini' koa: o:
 ma'an hini ka 'aehae' ha-hila 'ma rokrok ka boway hini o: hayno' ila ma' 'aehae' kala'
 ki:im ki:im ki:im 'okay tihoeroe-i o:
 'isaa komoa: ay nisia ra:am-en komoa: hini ka korkoring m-wa:i'
 hini' noka korkoring 'ara-en ila ay ka hini ka boway
 hm koa: ma' 'ana nak'isaa 'al'alak o: korkoring si'ael ka hini ka boway ma' 'ampowa 'aewhay
 kayzaeh o:
 'isaa tatini' ma'az'azem komoa: ai-o ta-si'ael-aw ka korkoring o:
 yami tatini' 'ana 'okay si'ael ma' kayzaeh ila o:
 'isa ma'an ka payaka:i' papay hini
 ma'alo'