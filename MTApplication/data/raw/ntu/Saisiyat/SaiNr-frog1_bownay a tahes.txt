korkoring ma'rem
 min'itol
 'ima ki:im ka takem
 kita'-en takem ray binbinisitan 'izo'
 'aehoe' m-wa:i' ila kita' oyae'
 hiza korkoring ma'rem ila naehaen
 hiza takem 'in'aray binbinisitan 'izo' kana kana'itol ila
 hiza korkoring ma'rem noka 'aehoe' 'itol-on
 hiza ka sakosiza ray binbinisitan takem hawka' ila
 hiza korkoring min'itol
 'aehoe' m-wa:i' ila
 kisnaray hinoehas korkoring 'oe'oe ila ka takem
 hiza noka 'aehoe' binbinisitan paiho'-on ka ta'oeloeh hiza ka 'ahoe' 'ima paiho' ray binbinisitan
 'in'aray ray hinoehas sahae' ila
 korkoring kita' ka 'aehoe' si-sahae'
 'aehoe' sahae' binbinisitan min-lakay ila
 korkoring isaa ka 'aehoe' 'aewpoe'-oen 'ara-en ila rima' ila latar
 hiza korkoring 'oe'oe ila 'oe'oe hiza 'aehoe' ma' 'oe'oe oyae'
 si'oe'oe si'oe'oe hiza ray kaeh-kaehoey-an
 'ima kano'a hiza
 ma kik bazae'
 rima' ila hiza kabih
 'aehoe' 'ima tanisowaw 'am ta-ta'itol hiza' ray kaehoey
 hiza' korkoring sakosiza ka minathang 'oe'oe
 hiza' hiza' ray hoeroe' takem kas'oehaz ila
 'aehoe' rima' kita' 'am tay'itol komoa: hiza' babaw
 kai kosa hiza' boya'
 tete-en m-wa:i' ila ka ka'ina'an
 'aehoe' tay'itol pontete:-en ka kaehoey
 hiza' boya' ina sahae' ray ra:i'
 hiza' korkoring tay'itol ray kaehoey kita' ka roro:o' paykosiza 'a 'oe'oe
 korkoring 'oe'oe 'oe'oe
 'in'aray kaehoey babaw 'i'izo' m-wa:i' ila ka 'oewi'
 kas'oehaz ka 'oewi'
 korkoring homses
 ina'itol 'aehoe' noka boya' aseng-en ra:iw ila
 hiza' korkoring kita' ka 'oewi' homses ra:iw ila 'oyae'
 kisray bato' babaw 'oe'oe ila si'oe'oe si'oe'oe hiza' babaw
 ray kaehoey m-wa:i' ila ka kano'-kano'
 ilahao ila ray kaehkaehoeyan 'i'izo' si'oe'oe
 wae'ae' m-wa:i' ila kakas'oeha'oehaz hiza' korkoring noka wae'ae' isaa ka korkoring papama' ila ray wae'ae' ba babaw tas bilis ka kah'oeng
 hiza' 'aras-en ila hiza' 'ae'aeaew maray 'at'atas-an hiza' ka korkoring kayni' 'aras-en pa-taaes ka bilis kah'oeng
 sahae' ila hiza' ra
 hiza' ila ahoe'
 hiza' korkoring pak-sahae'-en ila hao ray ralom 'i'izo'
 hiza' ahoe' m-wa:i' tatilhaehael
 min'aew hiza' korkoring
 korkoring kana'itol ila noka ahoe' sin'aew
 potngor ila ray e ray babaw
 hiza' ahoe' hoepay-en 'oka' ila nanaw 'ahoe' ma tatilhaehael komosa
 pasoatoeroe' ka sapayhini' pay hini' hiza' ahoe' manra:an ka hiza' korkoring
 sakosiza hiza' kita-en takem hiza' rosa' ila
 hiza' ahoe' ray kahoey babaw korkoring ray kahoey babaw sakosiza
 takem kin 'akoy ila hiza'
 hiza' korkoring 'aehae' kosa' o: ma'an hiza' ka takem tihoeroe:-on ila
 nia noka ahoe osa' ta'ilaila si-mari' 'aehae' ka takem ila-hao
 hiza koa: pil'awan i: