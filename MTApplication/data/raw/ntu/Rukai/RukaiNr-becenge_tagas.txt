kay becenge i-kay ki ngudradrekay yaie ni-tu-kucingalre-ane ka a-kane-ane
 asi lu-iya ta yaie
 amani ku sa-pa-tu-thingale-ane ku ta-adili-ane nay ku cayli nay ka ngudradrekay
 lu ka la e rigarigi-ane lay pathagili atisi si eape
 lu ka la eape-ane yaie la pangu e masingialalai la pa-ngu-ulrawlraw
 mati-da-dalame
 lu maka-eape nga yaie lay ukalava ku a-lramulu-ane
 lu maka-lramulu la ukalava a-drangalru-ane ki adhadhame kudra kai ka a-kane-ane kuini e umauma lini
 lu talra-eneme nga ka dramare yaie amani kudra ta-ki-bece-becenge-ane
 lay ma-sia-silange madu ki-becenge si pa-vai i-kay umauma
 lu ngu-kalra ku becenge pakubalriyu
 kuini pa pakubaliyu amiyaye amani kudra w-a-tautau ki cekele sanaka sauvalay yaie lay tara-tupalra lu kela-kela nga balriyu lay suragele pakela ki tara tulru ku tulru ki idai ki tingiting si maka-lrua--lrumale ku tukudru ku mua-day-dayli nga
 la i-kay ku lriku kuini ki pua-day-dayli nga kuini ki ta-si-amece-ane
 lu tulrepenge kuini si sekete nga becenge yaie lay ukalava ki kala-lrisi-ane
 lu ka kala-lrisi-ane lri-tu-bava sanaka ngu-a-kalra ku becenge makanaelre ku ceke-cekele kuini ceke-cekele kuini lu padulru ku bava yaie
 talialalay la iluku ki e marudrange si la tu-capi-capili
 lay mua ucaebe ku bece ku bava
 w-a-ulebete amia-kay ngudrekadrekay kudra ni-ta-ucaebe-ane kudra bava si ki-thia-thingale ku ma-lriw si ma-limeme
 lay ka pa-asuala-la-nga ki talialalay pau pa-ungulu
 lu ungulu ku talialalay alay pa-ungulu ki kiacapili
 lay talela dreele ku ma-thai-thariri nga ku bava si lri ka sa-arakay-ane kudra lu pu-cavili nga
 w-a-tangidrakalane kuini ma-thariri lakamani kudra thinga-thingale madu
 ta-pu-cavi-cavil-ane lu iya-ane yaie w-a drima ku cayli nay ka tangea-tangea lamani tu-kucingale kay kala-becenge-ane
 niane