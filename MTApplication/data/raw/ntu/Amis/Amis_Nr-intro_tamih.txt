mi pa-ka-fana' kaku tu urip aku
 u ngangan aku ci tamih
 ci tamih kuni pa-ka-lima nu mama atu ina takuwanan
 u suwal nu mi-hofuc-ay takuwanan a ina atu mama aku yu ma-furaw kuna niyaro' a tayni tuna pa-niyaro'-an itiya a ma-hofuc i tisuwanan sa'an
 saka a a u miheca'an aku anini falu a polo ira ku c'cay
 a mi-sa-tapang tu kaku tu sa-ka-falu a polo ira ku tusa
 a itini kaku itini i i changpinkuosiaw a mi-tilid tu nu siawsuei
 ta a ma-harek a mi-tilid tu siawsuei awa'-ay ku pa-pa-ka'en tu kulung sa ku ma-tuas-ay
 saka i luma' satu kaku a pa-ka'en tu kulung
  ma-ngalay a mi-tilid
 nika ca'ay-ay ka= a edeng ku kamay nu ma-tuas-ay saka mala-mi padang-ay
 saka ta ma tuas kaku ma u ka-lalu'ud nu dipong atu nini u padaka itiya saka
 mala-mi-simaw-ay kaku i tapulu tu mi-kacaw-ay tu hikuki
 anu ira ku hikuki nu u padaka u ma-mi pa-ka-fana' a ma-emin
 e sepat a miheca ta ku itira ta a ma-lepun tu ku ka-lalu'ud sawad satu
 ta mi-padang tu kaku tu mi-hiya tunini u tayal nu ma-tuas-ay
 mala-ma-lingad-ay ku tayal aku
 e na ma pa-harek ku ka-lalu'ud nu dipong i ira ku tayni ku hiya ku pa-tenak-ay tu suwal nu kawas mi-pa-ka-fana'=tu tunini u cituciaw hatira-ay
 fahka' ku falucu' aku tu nika s a pa-si-fana' nuya pa-tenak-ay tu suwal nu kawas
 saka a pa-su'elin tu kaku unini tu ku su'elin-ay sa kaku
 saka a a tusa miheca kuni ka-pi-sa-tayni ni nuya pa-tenak-ay
 ma-palal tu ku falucu' aku i
 ketun sa ku falucu' a pa-su'elin
 na itiya i a ira ku pi-kinkin pi-hiya pi-tahidang na nu hiya nuni pa-tenak-ay
 tu anu ma-ngalay mi-tilid ma-ma'an mi-tilid ta mala pa-tenak-ay kisu sa'an
 ma-kanid ku falucu' aku
 tala-cuwa ca'ay ka-edeng ku mali ku tayal nu ma-lingad-ay nika a halili sa ku mama atu ina aku a mi-hayda
 ta mi-tild kaku
 na ma-harek ka mi-tilid haw i a aluman-aluman tu ku sarikaka itini i
 mala a singsi tu nu itini-ay kaku pa-tenak
 ca'ay ka itini a c'cay unini anu changping a kuan tangansa i makuta'ay
 ca ka-pi-tulas kaku a mi-rakat a mi pa-tenak tu suwal nu kawas
 saka itiya i ca ho ka alumnan ku pa-tenak-ay
 a kaku a c'cay itini ci fodo' ku tihi aku
 saka sa-aluman sa-aluman satu
 na na nu iya i pa-tireng tu kami tu kiokay itini
 na pa-tireng tu kiokay saka a sepat a miheca ira kuya na i padaka ci turis mi nanam tu suwal nu mis
 saka ma-tama nira kaku adihay ku pi-licay nira
 ira ku tihi nira ci urok u roma satu a tihi ira ci tuana
 e ca'ay ka ma-tiya uni urok acu tu atu ni tuana kuya pi-tengil nira tu pa-si-fana' aku saka
 repet-han nira kaku
 kisu tu ku malu-tihi aku a mi-hiya mi-nanam tu tilid nu mis
 mi-falic kita tu fangcal-ay a cutad sa'an
 saka na itiya mi-sa-tapang tu kaku a pa-tihi cingranan
 tu lipa-lipay tayra itini i sinku i luma' nira a pa-tihi mi-nanam tu ti tu suwal nu mis cingra
 ta mi-falic kami tu fangcal-ay cutad
 u saka itiya ho awa'-ay ho ku tilid nu mis awa-ay ho ku fangcal-ay cutad
 na ira ci turis ma-pa-tihi aku i
 itiya tu mi-sa-tapang ira ku tilid nu niam u mis
 ta ma-cuwat itu
 sa-ayaw-ay ho i ca'ay-ay ka pi-hayda ku cengfu tu tu tunini tiya tu nu lomaci saka
 u cu'infuhaw tiya tilid nu mis
 ura-an ho ku tilid saka mi-nanam
 saka na itiya mi-sa-tapang tangasa itini i i hiya itini i i enem a polo' ira ku lima mehica'an aku a mipat a mi falic tu fangcal-ay cutad
 na nu iya i mi-nukay tu ci turis tayra i padaka ira tu ku fa'eluh-ay a a xuanjiaoshi ci afan
 ta ci afan tu kuni pa-tuludang ni turis tu sa-pi-falic
 saka ci afan tu ku tihi ni aku a mi falic tu tilid
 saka anu harateng-en aku i a a a tulu a polo' ku mehica'an aku a ma-tayal tu uni suwal nu mis a mi-pa-la-tilid
 saka harateng-en aku i hatay anu ca'ay ka tayni ci turis anu ca'ay ka ulah kaku a mi-pa-tihi ku ca ka ci-tilid kami u mis
 sa ku falucu' aku a ma ulah
 sa-anini sa tu i ci-tilid tu i
 fangcal itu ma-ulah tu ku aluman-ay a mi-saosi tu fangcal-ay cutad
 mala-tilid tu ma-lalen tu ku caciaw
 itiya ho yu awa ho kuna as a ku tilid nu mis i ca ka-lecad ku caciaw nu mis atu timul atu i sifu'ay
 saka u kami u cangping ni unu sifu' kami saka
 unu sifu' a suwal ku piaocun anini nu suwal niam u mis
 na ira kunini a fangcal-ay cutad wa ma-lecad tu ku caciaw
 mi-ala tu kuya amis-ay mi-ala tu ku i timul-ay tu nini u suwal sa-ka lalen sa tu saka
 unini a nika ci-tilid tu ku sa-kala c'cay nu hiya nunini u u tilid nu a ku suwal nunini nu mis
 saka u a-aray-en kunini-an mi-kansia tu pi-kelid nu kawas sa ku falucu' nu u maku
 e kaku i ca'ay-ay kaku pi-tilid tu takaraw-ay tu pitilidan nawhani u siawsuei ku pitilidan aku
 uni ka-ulah aku a mi saosi tu cutad ku sa-ka-fana' aku tu ma-ma'an a demak-an
 anini a a pa-hanhan tu kaku
 e u pi u ka-tayal aku i kiokay ta e e e e lima a polo' ku mehica'an aku a mi-kerid tu kiokay
 saka yu mi-tuisiu kaku i pitu polo' ira ku lima mehica'an aku  ta a na nu iya pa-hanhan sa tu tangansa anini kunini pa-hanhan
 nikawrila pa-hanhan sa aku i nikawrila ku pi-padang aku tu mamang-ay a kiokay itini i yongfu tu atu takumi
 a ca-caliw sa kaku a tayra tuna tusa a kiukay a mi padang
 anu ca'=ho ka a patay mi-ma'an a mi-tulas sa ku falucu' aku a ma-ulah
 ma-tayal unu kawas kuni a tayal sa ku ulah nu falucu' aku u sa-ka-lipahak aku ku pi-ta'ong tu kawas
 saka anini i cacay tu kaku
 a ma-emin tu a ma-tuas kunini wawa la-lima ku wawa aku
 ta-tusa ku fafahi'an ta-tulu ku fayinayan
 ta ma-emin tu ci-tayal
 saka a fangcal ku tayal nangra
 fangcal kuni tireng nangra awa-ay ku adada-ay
 ma-hemak ku falucu' aku
 nika tala-cuwa cacay kaku itini i luma' i pacina a mi-nukay a mi-lisu' cangra a pa-tihi itini i takuwanan
 saka ma-nanam tu kaku a cacay anini nika
 ira ku s s sa-ka-tusa aku a fafahiyan a wawa mala-singsi i cangpingkuosiaw
 itini cingra a ma-lu' saka ci-tihi kaku
 ca'ay ka tu'ol kunini falucu' aku
 saka a hatira ku pa-si-fana' aku tu ni nu rakat nu u urip aku hay