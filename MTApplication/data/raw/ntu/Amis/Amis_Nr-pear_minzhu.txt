ira kuya ccay a rumi'ad ma-suni tu ku ngiha nu 'ayam i ira ku ma-lingad-ay tayra tu i umah ma-lingad
 nika u tayal nira i u mi-pitpit-ay tu heci nu kilang
 'adihay ku heci nu kilang nira
 mi-patala cira tu tulu a fakar sa-pi-patala nira tu heci nu kilang saka tayra cira i umah nira a mi-pitpit
 pitpit sa cira tu kilang a mi-kalic tu kawal tayra i kilang i
 teli nira itini i ka'ayaw nu patala-an nira tu pi-teli-an tu heci nu kilang
 u ruray nira mi-pitpit ma-harateng aku ku u ruray nu ma-lingad-ay nu mita matiya u ma-lingad-ay itini i niyaro' nu mita
 huni ma-herek tu cingra mi-pitpit i pa-tayra-en tu nira i fakar nira
 paru-han nira i nengneng-han ca'ay ka-tumes ku tulu a fakar tusa ku matumel ma-tumes-ay
 saka mi-liyaw ho cingra mi-kalic i tayra i kilang nira mi-pitpit tu heci nu kilang
 ya mi-pitpit cingra tura heci nu kilang i
 ira ku ccay mi-kiting-ay tu siri a fa'inayan mi-ta'elif itini i la'enu nu pi-pitpit-an nira tu kilang
 mi-pitpit cingra tu kilang i sa-nengneng-nengneng sa'an kiya siri tura heci nu kilang sa-ka-k-um-a'en-an
 nika tengteng tengteng-han nira tayra i mi-ta'elif tu mi-ta'elif tura pi-pitpit-an tura kilang tuya heci itira
 ta afa miha halafin tu i ira ku ccay a ka'emang-ay wawa mi-kulisiw mi-ta'elif tura pi-pitpit-an nira tura kilang a heci i
 ma-araw nuya wawa kuya heci i sa-pi-ala-an
 ta teli-han nira ku kulisiw nira i tatihi
 nengneng-han nira kuya ma-lingad-ay i ca'ay pi-nengneng cingranan
 sa-pi-takaw-an tu ccay nika sa-nengneng-nengneng-han nira i
 ca'ay pi-nengneng kiya ma-linagd-ay
 saka harateng sa cingra i kakoy-han aku ku ccay fakar latek ca'ay paka-araw saka
 ala-han nira ku ccay fakar pakafit-han nira itini i kulisiw nira ta sa-harakat sa tu mi-ta'elif mi-laliw
 sa-lipahak sa cingra a mu-laliw i
 'ayaw ma-araw nira ku ccay a ka'emang-ay a wawa u fafahian makapah sa'an cingra a mi-nengneng i
 sa-nengneng-nengneng-han nira sa-ikor sa-ikor sa u fongoh nira mi-nengneng i puling sa kulisiw nira itini i fatad nu lalan
 ma-puling cingra i ma-taktak ma'emin kiya heci nu kilang
 s nengneng-han nira ku wa'ay nira i ma-lemes sakira
 harateng sa maan sa tu kaku sa'an
 ca'a-han nira ku fongoh nira i ira ku ta-tulu-ay a ka'emang-ay wawa padang-han nira tura mi-pudpud tiya kilang
 sa-lihaday sa kiya falucuh niya wawa
 sa-nengneng-han nira kuya ta-tulu-ay aciyah kuna ta-tulu-ay wawa mi-padang takuwanan sa'an cingra i
 ma-herek cingra i ma-padang nira kiya ta-tulu-ay wawa kiya fakar tara i kafekang atu ya heci nu kilang
 ta ma mi-liyas tu cingra
 mi-ta'elif kuya ta-tulu-ay wawa i ma-araw nira kiya
 kafong ma-tefad ila'enok i pudpud-en nuya ccay ka'emang-ay wawa
 iyof-han nira ku ngoyos mi-iyof tuya wawa i sa-ikor a mi-nengneng patiko-en kiya kafong ka'emang-ay wawa kuya mi-kulisiw-ay
 harateng sa mi-takaw-ay tu heci nu kilang a wawa i aya ka-fangcal kuna wawa
 pafeli-han nira tu heci nu kilang kuya ta-tulu-ay ala-ccay cangra tuya heci nu kilang
 ta mi-liyas tu kuya wawa
 huni i ya matu'as-ay mi ma-lingad-ay i harateng sa ma-tumes tu ku kuna piala aku mangangay tu ma-epud tu kaku sa'an cingra i
 nengneng-han nira kiya fakar nira i tusa tu
 oya ma-tumes-ay i ccay tu kuya 'osaw
 ma tacuwa tu kuna mi mi-ala-an aku a heci nu kilang haw sa'an cingra
 sa-nengneng-nengneng sa mi-ta'elif kiya ta-tulu-ay a widang ya ihoni-ay ta-tulu-ay a wawa mi-ta'elif itira ta la'enu niya kilang i sa-tongih-tongih sa tu heci nu kilang
 nika sa-nengneng-han nira nuya matu'as-ay kiya ta-tulu-ay wawa i na ta-tulu-ay haw sa-harateng-harateng sa cingra
 ta'elif sa kuya ta-tulu-ay a wawa
 awa tu kuna hetini aca ku pakongku aku