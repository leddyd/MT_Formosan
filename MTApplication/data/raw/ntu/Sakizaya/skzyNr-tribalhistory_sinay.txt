hang ma-lingatu kaku i ma-hini mu-sa-kamu tu paka-ini-ay i i tawya ay henay nuyni u babalaki
 nu ayaw-an nu cacay alasubu izaw ku tulu a bataan a mihca-an na i tini-ay i akubuan-an kiza kuyni u babalaki
 yu ma-hiza sa tu nuyni u hulam yu ma-hiza henay
 saka ma-liwasak kuyni u niyazu' na i tiza-ay i akubuan
 uyni han tu u babalaki nu niyam kya hican
 u namu han tu a balucu' mi-kilim tuyni u ka-uzip-an u ka-kaluk-an i sa kuyni ci umud azik u tumuk nu akubuan
 saka ma-ini tini i wali kuyni u babalaki mi-lakec tuyni u alangahay i tini i hualiandachiau
 ma-ini i wali ta-timul sa katukuh i tini i aluwa kya
  pina-ay ku demiad hakya u labi i hakya mi-melaw tuyni u ka-ka ka-kali-umah-an i tiza ka-kaluk-an
 a u canan kuyu sa-ka-uzip sisa
 i tatenga' mi-melaw-melaw kuyni u babalaki sa
  ca'ay i ka-tatungus i tini i aluwa
 isa nayay kuyza u nanum cay kai-taneng
 ma-hiza sa tu sa nu tulu-tulu-ay tu a labi kya i tiza ku ni-ka pi-labi tatenga'
  tayni tu i timul tayni i timul sa
 i tatenga' situl sa i tini i i tini i aibul
 aibul han sa nu amis-an nu apad
 nayi' henay ku zazan tayni i hiya i timul
 uyu ka-kali-umah-an sa a ta-cuwa-an tu i tini i hiya i apad
 ahbal kyuni u ka-kali-umah-an
 u pa-luma-an nu aibul i tawya nu babalaki sa i tini i wali
 i tini i zazan nu si-lamal-ay anu hiya nu cidusya nayi'-ay henay kuyza u zazan nu si-lamal-ay i tawya
 yu ma-hiza sa i ma-pulung i wali kuyni u luma nuyu babalaki nu aibul
 yu pa-zazan tu tuyni u zazan nu si-lamal-ay kya nu ayaw-an cacay a lasubu izaw ku cacay a bataan a mihcan-an
 i taway ma-lingatu ma-bulaw kuyni u aibul tayza i etip
 tayni i etip sa a hican
 iza kuyza u nanum nu sauwac
 a kapah mi-sa-laku isa
 nu amis-an-an sa u alangahay
 melaw han sa yadah ku ili yadah kuyza kahmid
 sa-asu'-ay nu kan kuyza u nu angcah
 u nu sakizaya kuyni u kalang u kahmid isaw a tuyni u ili
 nu amis-an-an nu alangahay sa u buklal mamin i tiza
 mi-kacaw i katalalan sa ma-melaw tu kuyni u ngabul-ngabul i tawya u a-adup-en
 u ma-hiza-ay kiza sak ma-enep kuyni i tini i aibul ku i tiza i ka-sa-sauac
 nu amis-an-an nu ka-sa-sauac ma ma-hiza u sankakusin kuyza uya pa-eneng-an
 a eneng-an nu aibul uyu pa-luma'-an i han nu maku kuyu u kamu sa
 yu ma-hiza sa tu sa han sa uyni u babalaki paluma tu tubah paluma tuyni u kucyan paluma tuyni u hapay tuyni u tali
 uyni u sa-ka-uzip yu ma-hiza henay mi-kilim tu mi-sa-laku i ma-hiza
 i tatanga' uyni han tu yu tatayna sa ma-ti-tineng aca uyu tatayna nuyu akizaya
 mi-lami' tuyza u dungec mi-lami' tuyni u u lukut pa-camu-camul han tuyni u lukut
 a tuyni u kalang atu dadipis mi-kilim i tiza i sauwac-ay asu' ku kan ma-hiza kiza
 uyza han tu yu tatama sa
 tayni i buyu' ma-hiza tala-ayaw a mi-sanga' tuyni u luma' nu kilang a sizuma-ay henay kuyza u luma' isa
 tatenga' u eli' kuyu sa-pa-dahung
 tu na ma-hiza kapah tu ku ni-ka-uzip
 izaw tu kuya mi-sa-umah i tini i hiya i apad
 i tatenga' paluma tuyni u kucyan ma-hiza-ay kiza
 na ma-hini nu ayza-ay kya haw ku ni-ka-uzip ni-ka-uzip i tawya sa
 nayi' kuyza u hiya kwaysow satu u nu patelaw
 uyni u tatak u cwakut u kuya u sa-pi-bangat tuyu u kilang uyni u ba'tu saka
 ahbal-ay sa kuyu ni-kalu-kaluk nuyza u pi-ki-luma-luma' nuyza u babalaki ma-hiza henay sa
 ma-hiza satu mi-simsim kuyza u babalaki a pa-tizeng tuyni u kapah-ay a luma' sa i tawya henay
 mi-kilang tuyni u hiya u taba-tabaki-ay a kilang
 i mi-limek tu tuyni u tailing
 cay pa-melaw tu tailing i ma-hiza henay
 nayay kuyu ma-ngabil-ay nayay kuyu mi-sa-kamu-ay tu cima-ciman-an sa
 ka-liyuh-an-an kuyni u ni-pi-kilang ma-hiza i tini i tip
 i tini i tip sa sa tu u tabaki-ay a kilang
 i tiza i si-utuc-ay han nu maibul kuyza a buyu'
 tatagna' yadah tu kuyni u kilang
  yadah tu kuyni u kilang aku isa atu kita isa
 mi-kilim tu malu-cabay la-lima cabay
 mi-sulul tuyu u kilang
 mi-sulul tuyu u kilang sa kanca u tatayna mamin tu pa-halhal tuyni u hiya tu malu-ka-kan-en
 ma-duh tuyni u panay anu u habay ma-hiza sa mi-sa-tinuz
 anu mi-sulul tuya u kilang ma-hiza-ay kiza ku ni-ka ku tineng nuyza u acawa nu niyam u akizaya
 anu mi-sulul kuyu tatama tuyni u kilang han nu maku
 sa-si-mu-tizeng-ay sa nuyni u hiya nu luma' tuyni u tika u tika hananay sa
 anu lokusenkaku anu nanasenkaku badahung sa uyni u kawala kuyu u badahung
 izaw ku si-tenzyo-ay a ni-pi-sanga' kapah-ay kuyza u hiya la-labu nu luma'
 nu tenzyo nayay kaku an sa sa cay ka-pa-tenzyo
 kawala kuyza u luma' u secubi uini pi-sanga' tuyni u ka-kabi'-an sa uyni u hinuki
 ma-hiza-ay kuyza kuyu nu si kalisiw-ay
 ya han nu maku kuyni u kamu
 sa tu sa u yu lipun yu ma-hiza izaw tu kuyni u lipun ma-putuh kuyni u lipun
 uyza han tu uyu ni-kaluk-an nuyni nu babalaki i tini i apat sa alaw-en nuyni u lipun
 yu ma-hiza cay pa-aca-i ku babalaki
 paluma-en nu lipun tuyni u kohi ma-hiza-ay kiza ku ni-ka uzip nu babalaki u ka-kadihi -an kuyni u babalaki ma-hiza nuyni u sakizaya i han nu maku kuyni u kamu
 uyza u si-balucu'-ay-ay nuyni u nu mi-cudad-ay i tini i hiya i ka-lipun-an i ka-lipun-an sa tatenga' izaw kya pi-cudad-an i tawya nu babalaki
 cay pa-katukuh i tini i enem-ay a mihca-an kuyni u cudad katukuh i sepat-ay a mihca sa  pa-hezek tu
 mi-biye tu sepat a mihca ha-tiza mi-biye
 anu ayza sa enem a mihca
 i tawya sa koga'ko i han koga'ko han sa katukuh i sepat-ay a mihca sa nu enem-ay a mihca ku tangah
 ya han nu maku kuyza u kamu sa
 yu ma-hica henay u babalaki si-balucu' mi-cudad tayni i lipun
 sa-ka-tineng tuyni u awas
 uyza han tu sa ci baki ci acaw mang
 mi-cudad tuyni paka-ini-ay i nu kawas-an
 u seisyo kuyni u cudad-en
 ma-pahzek ta-luma'=tu
 paka-ini i alingku i tini i aytu na tusa-ay a ken ciniza ku mi-sa-laku-ay
 pa-tizeng tuyni u sekyokay ma-hiza-ay kiza
 kilul sa i tini-ay tu i aibul ci aniw ku ci akah umud
 i na ta-tusa-ay sa tayni-ay i tini i lipun mi-cudad tokyo a paka-ini-ay i gicyucu
 mi-sanga' tuyni u kikay
 mi-syuli tuyni u kikay
 u gicyucuka
 senka kuyu pi-cudad
 ta-luma' sa tu sa i tini utubuki nu seitokaysya u sa-waneng-an
 kuyza u pi-sanpan i ma-hiza henay mi-kuli
 ya han nu maku ni-ka u kamu
 i ta-tulu henay u saka sa-sepat sa
  cacay a bataan na mamin mi-cudad i tini i uhkuh
 i tini tu i wali a ca-cudad-an
 ma-liyuh kaku u tengil nu maku sa tahkal i tini i ca-cudad-an sa i tayni tu i lipun
 mi-cudad tu cacay a bataan a mihca-nan
 cacay a bataan a mihca-nan sa
 sa-ayaw-ay niza a mi-cudad sa na i tini tu i syogak
 ma-pahzek kuyu zyugak sa
 tatenga' maki na muta ta-tayni kina wawa na maka-ini i aiwan sa
 i'ki ina wawa ca'ay ka u ni-ala-an nu niyam u lipun a ta-ini i tini i lipun a pa-pi-cudad u nu cudad
 ma-hini ku ni-ka tayni nu misu sa-ayaw-ay sa mi-kacaw tuyni u balunga
 na maka-ini i hiya sa i i balunga sa ma-debu i tini i lipun
 i tawya sa uyza uyza a hiya a basu kuyu kacaw-en kya
 a katukuh i tini i hiya i luma' isa
 i tatenga' izaw kuyza u nu pa-li-ayaw-ay a cudad a pasubana' cay ka u ni-kelid-an nu tamdaw
 ina wawa tuyni yu na babalaki haw sa
 tada-ma-tineng kuyu u tangah niza mi-melaw tuyu u cudad sa
 katukuh sa i tini i lipun de i tini i lipun sa mi-cudad henay i zyugak
 ma-pahzek kuyu zyugak sa
 i mi-nanam ciniza ku ni-ka mi-cudad tuyni u hiya
 anu mi-namam han sa mi-namam tu
 i mi-asip tuyni u paka-ini-ay i a asip-en tuyni u hiya u nu bunsang
 uyza han tuyza sa tezay u ni-pi-hiya mi-asip kuyza
 ya han nu maku ku kamu
 u ni-ka i tiza i lipun niza babalaki sa ni dup ucu' sa cacay a bataan a mihca-nan
 ta-luma' sa tu ciniza sa i tatenga' ka-lipun-an henay kuyni
  bunsang nu i tini-ay i kalingku i tini i aytu ma-hiza-ay ku ni-ka-uzip ni dup ucu' kiza
 ya han nu maku ku kamu
 sa zikuz nuyni u hiya sa nu ni dup ucu' sa i na izaw=tu ku mi-kilul-ay a mi-cudad
 ci uli aniw ya han mi-cudad i tini i wasita daigaku
 ciniza sa tatenga' sa ma-pahzek ku ni-pi-cudad i tini i wasita daigaku sa
  ta-luma'=tu ta-luma' ciniza sa mala-sinsi nu pi-cudad-an
 ma-hiza kiza u ni-ka u lencay nu aibul
 u lencay nu aibul cay kuyni a dada
 izaw kuyza mala-tayling-ay
 yu ma-hiza henay izaw kuyza mala-sinsi-ay
 ya han nu maku kuyni u kamu
 sa uyni han tu uyni hiya sa u aibul sa adidi ku mihca-nan
 ak adidi kuya u hiya u niyazu' ya han tu
 ya han tu sa ya uyza sa u balucu' nu niyam u akizaya u babalaki sa isaw
 icelang a mi-sa-balucu' tuyni u paka-ini-ay i sa-ka-uzip
 ya han nu maku kuyni u kamu sa
 ya uyni han tu u hiya u babalaki yu ma-hiza henay ma-tineng mi-adup tuyni u a adup-en i tini i etip
 si-utuc-ay
 u sa-ka-uzip nu babalaki
 kuyni u ni-adup-an i tawya u sizi u ngabul
 u ma-hiza-ay kiza sa
 uyni han tu u alangahay han sa izaw ku saka-cacay saka-tusa saka-tulu nuyni u alangahay-ay i tini i hiza na maka-iza-ay i hiya
 i uyuwan han uyuwan han i tawya nu babalaki
 ayza-ay a kamu kya koyoson hongye han ayza
 kuyni u kamu tu hiya tu paka-ini-ay i uyuwan han
 tulu kuyza u angangan nu alangahay saka-cacay saka-tusa saka-tulu sa
 u si-hiya-ay u si-ni-lacul-ay u izaw-ay mamin kuyni hiya nya alangahay tuyza u kahmid ya kahmid hananay sa
 u sumanah-ay ku luma' nya kahmid u uzip sa
 asu' kuyu u kabi u heci sa asu'
 u ili yadah
 ma-hiza-ay kiza sa
 na enel sa kuyni u aibul ma-namuh aca
 a mi-dadingu tuyni u hiya mi-cucuk
 izaw kuyza u sa-cucuk nuyza u tatayna mi-dadingu ni-sanga'-an nuyza u hiya tatama tuyza malu-sa-pi-dadingu tuyni nu hiya
 tuyni u u ili ma-hiza-ay kiza
 anu u amis-an nu alangahay han sa uyni u hiya u bukelal mamin na ma-kaluk kya haw kuyza u bukelal yu ma-hiza henay
 u katalalan sa iza ku katalalan nu hiya nu aibul
 maluk-ay aca isaw sa
 mi-kacaw i katalalan ma-cekul sa
 izaw ku sizi i zaw ku ngabul ma-hiza-ay
 pana'-en aca kuwang-en aca ma-ala kuyza u hiya u a-adup-en yu ma-hiza henay sa
 i tatanga' dada ka pah ku ni-ka-uzip yu ma-hiza henay nu yu babalaki
 sa kina ka-tineng nu maku
 ya han nu maku kuyza u kamu sa
 anu ayza tu ku ni-ka-uzip u nu sa-ziku-zikuz-ay tu nu ayza-ay tu nu ka-hulam-an-an
 ya ahican saw
 anu sa-ya-yaw-ay nuyza u hulam sa
 i tatanga' anu sapaw tu pi tu pina anu muktep anu sapaw tu pina a mihcan-an anu katukuh-an-an tu ku ni-ka izaw tu kuni sausi nu papaw nuyni u kensehu sa
 uyni han tu u ni-sata'-an-an sa
 taneng-ay hongya-en sa hongya tu
 anu cacay a bataan a mihca-nan ku ni-pi-hongya tu lala sa tahkal tu kuyza u tingki
 ma-hiza-ay kiza nu nu ka-li-umah-an nuyni u akizaya ku nu amis-an nu alangahay sa
  ma-alaw nuyni u lipun izaw tu ku lipun sa
 ala-alaw han kuyni u babalaki u nu mi-sa-umah-ay ma-ngelu-ay mi-king
 tuyni pa-paluma-an tuyni u tubah pa-paluma-an tuyni u kubkub tuud-tuud u sa-ka-uzip ma-hiza-ay kiza sa
 na zikuz-an nu lipun sa i u aiwan tu
 u mi-caka-cakay tu yu na nu lipun a a umah
 mala-inay-ay tu kuyni u sa-ka-uzip tuyni u akizaya i tini-ay i aibul
 iza sa izaw henay kuyza maluk-ay i tini nu amis-an nu alangahay
 mi-sinsi kami u akizaya sa tatanga'  si-sabu tu pina a mihca-nan ku ni-ka u pawliwdi sa
 pawliwdi han sa ka-katukuh i ma-hini sa ca'ay henay ka tahkal kuyni u tingki
 ma-hica-ay ku ni-pi-hiya
 ni-pi-kuwan nuyni u knshu
 izaw ku ni-pi-simsim ma-bialaw tu isaw
 cay tu ka-uyza-uyza u yu asali
 a balucu' nu ni-tiku-an nuyza u lipun ni-tiku-an nu na zukuz-an nu lipun
 sa-sa-yaw-ay nuyni u hiya nu yakubaj> nuyni u kensehu sa ka pah kuni pi-kuwan tu paka-ini-ay i maluk-ay sa
 ayza haw i uyni han tu u aibul sa
 si-na kalah-an tu
 mi-lunguc tuyni u sa-ka-tahkal nuyni u cudad nuyza u ni-kaluk-an
 ma-hiza-ay kiza sa
 cay tu ka-uyza-uyza kuyza u nu ayza-ay a ni-ka-uzip
 tahkal tu mi-kuli
 an cay pi-kuli sa nayay ku yu sa-pa-hapay tuyni u wawa
 nayay kuyni u cacay i tini i pabaw
 sananay kyo sa sa-icelang sa kuyni u ayza-ay ni-ka-uzip
 i tawya-ay a babalaki sa i nayay tu amin ma-belec tu
 u nu-nui ka-tengil-an aku tuyni u kamu u kamu nuyni u pa-kunku-ay saka
 ma-tineng kamu tuyni u paka-ini-ay i aibul
 ya han han nu maku ku ni-ka u kamu ha-tiza-ay kina kamu nu maku