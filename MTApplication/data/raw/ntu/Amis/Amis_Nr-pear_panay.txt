ira ku ccay a tamdaw ira ku pena-luma' nira tu ccay a kilang tu ci-haci-ay tu enem u nasi
 mi-pitpit cingra tu nasi nira
 mi-kalic cingra i fafa'ed tata'ang tu kuya kilang nira
 mi-kalic cingra i fafa'ed pa-kawal han nira a mi kalic
 adihay tu kuya ni pitpit-an nira
 ma'pud cingra mi-teli tulu ku langa nira i la'enu
 ma-tumus tu ku tusa a langa
 mi-liyaw haca cingra a mi-kalic mi-pitpit i fafa'ed ku
 takaraw kura kilang i fafa'ed cingra a mi-kalic
 ira ku ccay a tamdaw mi kiting-ay tu siri
 tayra a mi ra'ud nengneng-han nira u nasi kuya mi-pitpit-an pa-tiku'
 huni ira ku ccay a wawa tu ni-kiliciw-ay mi-tafsiw itira
 nengneng-han nira ira i fafa'ed kuya tamdaw mi-pitpit
 ca'a-han nira mi-ca'a ca'ay pi-nengneng pa-si-la'enu kuya tamdaw
 ya mi-kuliciw-ay sa tu a wawa nengneng-han nira kuya nasi itira i langa
 ala-han nira mi-ala ku ccay a langa pa-kalic itira i kuliciw nira
 ca'ay ka-nengneng nuya tamdaw tuya mi-kalic-ay
 sa-maan-en i fafa'ed cingra a mi-pitpit
 ala-han nuya wawa tu fa'inayan ni-kuliciw-ay ku ccay a langa
 kuliciw sa tu cingra mi nukay
 tahira i ra'ay ira ma-sa-litemuk nira ku ccay a fafahiyan a mi-kuliciw-ay
 ma-la-litemuk cangra ma-fiyuk nu fali nu ka-la-litemuk nira ku kafung nuya wawa tiya fa'inayan
 ma-tefad ku kafung nira
 tala dadama cingra tu kafung nira tu sa-ka-tefad-aw nuya kafung nira haw
 pa-ci'ci sa'an ma-tefad kiya kafung nira
 ca'ay tu pi-na'on cingra mi-nengneng tu a-ayaw
 ira ku fekeloh i a-ayaw tahastul sa tu kuya kuliciw nira tuya fekeloh
 pulin sa'an a ma-pulin kuya wawa
 ta adada ku wa'ay nira
 laklak sa tu kuya nasi tiya langa ma-tapulung tuni ka-pulin nira
 mi-sa-puh-puhpuh tuya wa'ay nira
 ca'ay tu paka-luwad kuya wawa
 honi ira ku ta-tulu a sa-ka-lecad tunira a wawa ta-tulu ra'ud-han nuya ta-tulu-ay
 u ta tayra mi-tafsiw tuya mi-pitpit-ay kuya ta-tulu-ay a wawa mi-tatuy tu mali
 padang-han nira mi-padang mi-pudpud tuya nasi mi-paru itira i langa
 ta l-um-uwad tu kuya ma-pulin-ay a wawa
 ta pa-tadu han nuya ta-tulu-ay a mi-pa-kalic itira i kuliciw nira
 ta mi-laliw tu kuya wawa a mi-nukay
 ya ta-tulu-ay sa tu tayra tu i ka-tayra-an nira
 mi-tafsiw turira lalan tuya pi-pitpit-an nuya tamdaw tu nasi
 ma'pud kuya mi-pitpit-ay tu nasi
 nengeng-han nira ccay tu kuya ma-tumus-ay a langa tu nasi awa ho ku paru niya ccay
 icuwa sa tu kuya ccay sa'an cingra a mi-sa-ha-rate-rateng
 ira kiya mi-tafsiw-ay tiya ta-tulu-ay nengneng-han nira awa ku ma'an nuya ta-tulu-ay
 u mali mi-tatuy-an nangra tafsiw sa'an kiya ta-tulu-ay
 sa 'inga<'inga>ing sa tu mi-sa-ingi-ingir kuya tamdaw a mi-nengneng tuya nika awa nu ccay a langa nuya mi-pitpit-an nira a nasi