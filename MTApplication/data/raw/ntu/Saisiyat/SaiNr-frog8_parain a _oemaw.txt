korkoring kit-kita ka 'aehoe'
 'ima kit-kita ka takem ray binbinisitan 'izo'
 korkoring ma'rem ila
 a takem kas'oehaz inaray binbinisitan kaslatar
 korkoring 'okik ra:am ma'rem m'itol kita'-en takem 'oka' ila
 sia mari' ka haehoeway 'aehae' 'am sbet ka 'aehoe'
 'aehoe' moiti' ray moiti' ray binbinisitan 'izo' ka ta'oeloeh
 sia haewaeh ka hinoehas 'aehoe' ra:iw ila tkaw ila-ila
 rima' noka korkoring rakep-en 'aehoe' aewpoe'-oen m-wai' ray taew'an
 'oe'oe ila 'oe'oe ila si'oe'oe hini kabih
 hayza ka boya' boya' m-wa:i' hayap ray korkoring ki 'aehoe'
 'aehoe' rima' tobong ka boya'
 korkoring masroko' isaa korkoring aseng-en noka boya'
 hini 'aehoe' yo tobong lalenges lalenges-en boya' kas'oehaz ila saboeh
 hini takem ma' tikot ila
 korkoring rima' ra:iw ray kaehoey babaw hayza ka roro'
 ray roro' 'izo' hayza ka 'oewi'
 kas'oehaz korkoring homses
 maykonkonay sahae' ra ray ra:i'
 'aehoe' noka boya' sowaw-en ila
 hini ko korkoring yo ka-babawaw-en noka 'oewi'
 korkoring rima' tai'itol ray bato' babaw
 hayza ka wae'ae'
 ri'sa pakomoa: pakomoa: kaehoey nisia tikama'-en ka kaeh'oeng
 noka wae'ae' si'in'itol sia hoe'oeng-en kibabaw-en ray ta'oeloeh pa'ae'ae:aew ila
 'aehoe' ma' tobong ila ma'oenhael ra:iw ila
 rima' nisia noka wae'ae' pak-sahae'-en ray 'ata ila hini kamasal
 mae'iyaeh ki 'aehoe' sahae' ila o: rima' potngor ray wasal
 mae'iyaeh minsa'la'
 'aehoe' maybiil
 nisia 'aewpoe'-oen ka 'aehoe'
 si-kas'oemaeh ila kas'oemaeh ila
 'aehoe' pa-langoy-on amaray horok 'am kababaw
 korkoring koa: saksakaw
 lasia saksakaw maray maray roro' babaw onkosa'en ila o: kita'-en hayza' ka takem roa' riza
 sia kita' ka takem hiza honay babaw
 kita' saksaakaw ra:iw ila pa-ra:iw ila ilahato noka 'aehoe' ki korkoring
 hiza takem ray roro' babaw 'ima saze:ez 'ima saze:ez 'oka' ila