tangi pa-kunku pa=iku tu zana
 masang baqi-ta nizi ta-yilan-an
 masang tayan ta-yilan-an nani mwaza zengna-na mwaza banang-na baqian tayan na baybedan bayi-ta
 yau ti busus maseq taiyan matiw ta yilan-an nani
 supa qaniawu kasianem tu sa-naquni-an tu m-ala tu zengna-na baqi-ta bayi-ta
 wanay kebalan muaza lisin-na tu zana metiwu-ay
 zin-na kasianem
 yau 'nay lasap lasap-ay ay naay aybang taqa ti tu taiyan tu qayzuan-an
 nayau supa ti 'daq
 supa ti busus tu waway na kebalan anaw nayaw-an-na ti
 spaw tu patay ay wasu u pa'tay ay taquq spaw-an-na ta zengna-na qaniaw
 tita-an-na baq na baqi-ta na bayi-ta nani
 mana yau nazawai patay ay sukaw nayaw ay zin-na baqi
 izau-an-na ti tayan idad-an-na ti sukaw ti koway-an zau zin-na baqian haw
 nani tenes mai ti ni-quay-an ay tita-an-na na busus nani
 mai koway-an-numi zau
 aiku pa=ti zin-na sadiway-an-na ti nayau zengna na baqian taiyan nani
 untu tabay pameng ti masiyun masiyun nani pameng ti kitut ti
 tita-an-na baqian taiyan-an 'nay baq na baqi-ta taiyan nani
 mai ti=ita tu zengna taziyan
 samawmang pa=ita taziyan ka
 qangima sayza matadin zin-na nani matadin ti pasa tibo
 m-zaqis tu ipaz qa-bawa ay s-um-aqai ay nayaw ti m-buaw pasa qalinku
 muna ni-qaqa-an-na maseq tu qalinku nani
 yau ta-iza-an ta-qeliawanan maseq ta-qeliawanan
 wa tabay taziyan nengi qaizuwan-an ta taziyan zin-na qaniawu nani
 taziyan ti qaniau k-um-oway
 neng tengnes nani yau ti zipun tu m-iza ay tu lazat tayan kuan ay tu iza nani
 tita-an-na skaw sayza ni ni-kuan-an-na nani
 m-iza ti masawa ti tu zipun
 suqas kebalan atu qizaya' taiyan nani
 maitis qa-kapa-an-na zipun nani matalin ti uman
 sa pasazui ta qoo'-an ta-taqemuan-an
 yau ta-taqemuan-an yau ta-sinsia-an yau ta a yau pate ta-pateung-an
 yau sa kulis pasazui ti uman ta-qeladut-an atu ta ta-chenggong-an zin-na haw
  aimi baqi-niq yau ta-sinsia-an t-um-uqaz tayan
 smuong tita-an-na naung 'nay tayan
 yau iu ho yau naung m-zaki tu lazing zin-na anaw
 aimi kebalan m-lizaq tu sa-zanum-ay
 yau zanum yau zanum smuuz e zin-na
 anaw yau ti ta-sinsia-an
 m-zaki tu lazing m-zaki tu naung m-zaki tu iu nayaw nani
 tayan ti niz sinsia ay 'nay tangi
 tuzus tu tangi aw tengnes ti qaya tasaw
 asiw u utani ti smani asiwbu-an-na nani
 nengi wawai taziyan ta-sinsia-an qena-binus na  kebalan taziyan
 tangi qa-mwaz ay lazat sinsia sayzi ta pateung-an
 zuma nani a-aya ti sunis ngid tu laytan-an wia uman sa taziyan ta-taipak-an qelawqaway sunis
 wantima baqian baibudan ta-lepaw-an m-lingi tu lepaw t-em-ita ay tu zengna o
 pilay ti=imu baqian baibudan zin-ku
 qawmang pa-lam-lames pa=imi taziyan 'nay ta-taipak-an qelawqaway-ay zin-ku
 nayau ma sikawma-an-ku wanai