nga'ay ho
 ci fad acaw ku ngangan aku
 u niyaro' aku itira i pusun i kakacawan ku ciwkangan
 na nu emang ku  itira i ciwkangan a ma-tuas tahira i tulu ku safaw nu miheca-an
 mi-liad tu luma' tayra i heto a mi-tilid tahira tu i kokiw ma-herek mi-sawad tu itira
 mi harakat tu tu saka-la-hitai
 ma-herak tu a mala-hitai u sa-suwal nu matuasay ma-edeng tu kisu u fahinayan tu kisu
 ma-edeng tu kisu ci-fafahi' sa'an saka
 itiya u roma miheca ci-fafahi'=tu kaku
 ma-herek ci-fafahi' kaku tangsul sa tayni i taypak
 itini i taypak i anu saosi-en ku miheca-an itira i enem polo' ira ku saka tulu
 ma-lumed aca ku ka-tayni aku i taypak
 roma miheca tangsul kaku mi mi-sikin tu nu pakayni i hikociw a sikin saka itira kaku i ma-tayal tah tahira anini
 tulu tu polo' ku miheca-an ku tayal aku itira
 tunini-an a tayal nu maku pakayni-ay tu nu pancah itira i saka pitu polo' miheca-an sa ira ku lima
 ma-lumed kaku itiya ira ci fan a singsi
 mi-sanga' kaku tu citen nu pancah sa'an ku suwal nira saka
 mi-kilim-ay tu mami falic tu tilid nu pancah malu mi-falic sa nu holam
 saka mi-tayal-ay kaku itiya
 sa-rakat aku mi-camul a mi-tayal tu tilid nu pancah itiya
 ta ma-fana' kaku tu ka tada ka-fangcal ku tilid nu pancah
 u caciaw nu pancah u facu nu pancah ma-e'min a fangcal
 saka itiya sa tu kaku mi-nengneng ma-nga'ay kini pa-rayray-en ku tilid nu pancah
 sa'an ku falucu' aku itiya
 roma miheca tayra tu kaku i yanjiuyuan a ma-tayal tu mi-ala-ay tu ngiha' nu matuasay ho
 nawhani u orip nu pancah awa'ay ku tilid
 awa'ay ku suwal saka i-tini-tini aca i kimad nu pancah a mi-ala ta ma fana' tu orip nu pancah itiya ho tahira sa anini
 tahira i falu polo' miheca-an i mi harakat tu ku sefu nu mita tu pakayni-ay i doumi duoyuanwenhuajiaoyu hananay saka
 mala-singsi tu kaku tu nu pancah
 mi-kinkiw mi-kadkad tu kaku tu tilid tahira i falu polo' enem ku miheca-an  haenhan ku pa-si-fana' tu wawa ca'ay ka reko saka
 tuya miheca mi-sanga kaku tu cudad malu cudad nu pa-si-fana' tu wawa
 saka tahanini sa ku tayal nu maku tu pakayni-ay tu nu pancah